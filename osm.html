---
title: Handleiding HisGIS - OSM
layout: default
---

<h2>Basis</h2>

<p>In feite is de enige teken “handeling” die we doen in de iD editor het neerzetten van een punt of “node” op een virtueel vlak. Aan het door ons getekende punt worden coördinaten toegekend. Coördinaten die overeenkomen met een specifieke plek op aarde, in ons geval in Nederland.</p>

<p>De minuutplannen die we gebruiken als leidraad bij het tekenen zijn door middel van georeferentie zo geprojecteerd dat ze zo precies mogelijk op de actuele topografische kaart “passen”. Bij het “overtrekken” van de minuutplannen digitalizeren we deze. We zetten ze in wezen om in punten met een bepaalde positie in virtueel Nederland. Zo komen ze ook beschikbaar voor koppeling met andere databestanden. Bijvoorbeeld de OAT gegevens en ...</p>

<p>Afhankelijk van de keuze die we maken bij het plaatsen van de nodes worden deze gezien als losse punten, de basis voor een lijn of als buigpunten in de omtrek van een vlak.</p>

<h3>Juistheid</h3>

<p>Het minuutplan wordt zo nauwkeurig mogelijk overgebracht. Soms is het daarvoor nodig  op de situatie in te zoomen. In het voorbeeld hieronder lijkt het verloop van de perceelgrenzen door a, b, c en d met 4 nodes accuraat beschreven.</p>

<div class="d-flex w-100 p-1 justify-content-between">
  <figure><img class="img-fluid" src="img/image21.png"/></figure>
  <figure><img class="img-fluid" src="img/image12.png"/></figure>
</div>

<p>Bij verder inzoomen blijkt echter de werkelijkheid meer detail te eisen. Waardoor hier geen 4 maar 5 nodes nodig zijn voor een juiste beschrijving.</p>

<div class="d-flex w-100 p-1 justify-content-between">
  <figure><img class="img-fluid" src="img/image7.png"/></figure>
  <figure><img class="img-fluid" src="img/image8.png"/></figure>
</div>

<h3>Topologische fouten</h3>

<p>Bij het intekenen van percelen als vlakken moeten deze vlakken aan een paar voorwaarden voldoen. Percelen mogen elkaar niet overlappen maar ze moeten ook naadloos op elkaar aansluiten. Aan die voorwaarden wordt altijd voldaan als vlakken van de zijden die ze delen alle nodes gemeenschappelijk hebben. Getekende nodes die gedeeld worden zijn niet langer wit maar worden groen. Zo is dus te controleren of er nog “losse” nodes zijn op de grenzen van percelen. Elke “losse” node levert een topologische fout op.</p>

<div class="d-flex w-100 p-3 justify-content-between">
  <figure><img class="img-fluid" src="img/image10.png"/><figcaption class="flex-shrink-1">P[496]</figcaption></figure>
  <figure><img class="img-fluid" src="img/image28.png"/><figcaption class="flex-shrink-1">P[496] getekend</figcaption></figure>
  <figure><img class="img-fluid" src="img/image9.png"/><figcaption class="flex-shrink-1">P[497] getekend. Nodes op de grenzen worden gedeeld en zijn groen behalve 1 daarvan</figcaption></figure>
  <figure><img class="img-fluid" src="img/image17.png"/><figcaption class="flex-shrink-1">fout van ongedeelde node gecorrigeerd.Alle gedeelde nodes zijn groen</figcaption></figure>
</div>

<p>Naast de juistheid van het inbrengen van een perceel is natuurlijk ook de precisie waarmee dat gebeurt van belang. De uitdaging is daarbij, een goede middenweg te vinden tussen wat ideaal is en wat nuttig is.</p>

<p>In het voorbeeld hieronder, P[97], kan het hele perceel perfect beschreven worden door nodes op zeer korte afstand van elkaar te plaatsen langs de hele omtrek. Zonder twijfel wordt hiermee het water juist en precies weergegeven. Maar al deze nodes moeten opnieuw gebruikt worden bij het intekenen van P[98]. Een topologische fout is snel gemaakt in dit geval. Met een kleiner aantal nodes, en dus een wat lagere precisie, worden fouten gemakkelijker vermeden en kan de precisie binnen redelijke grenzen blijven. Vergelijk de figuur 3 hieronder met  figuur 1.</p>

<div class="d-flex w-100 p-3 justify-content-between">
  <figure><img class="img-fluid" src="img/image6.png"/><figcaption>...</figcaption></figure>
  <figure><img class="img-fluid" src="img/image22.png"/><figcaption>...</figcaption></figure>
  <figure><img class="img-fluid" src="img/image15.png"/><figcaption>...</figcaption></figure>
</div>

<h2>Percelen</h2>

<h3>Eenvoudige situatie</h3>

<p>Een voorbeeld van een eenvoudige situatie: P[647] met daarop een huis. Tekenen gaat stapsgewijs zoals hieronder is aangegeven.</p>

<div class="d-flex w-100 flex-wrap h-auto">
  <figure class="w-50 p-1"><img class="w-100" src="img/image1.png"/><figcaption>P[647] met huis</figcaption></figure>
  <figure class="w-50 p-1"><img class="w-100" src="img/image30.png"/><figcaption>“vlak”teken modus is geactiveerd</figcaption></figure>
  <figure class="w-50 p-1"><img class="w-100" src="img/image26.png"/><figcaption>Door te clicken op alle “knik”punten op de omtrek van het perceel wordt die omtrek beschreven.</figcaption></figure>
  <figure class="w-50 p-1"><img class="w-100" src="img/image20.png"/><figcaption>De laatste click op het punt wat het eerst vastgelegd werd sluit het vlak. De omtrek kleurt rood en links wordt een keuze menu zichtbaar</figcaption></figure>
  <figure class="w-50 p-1"><img class="w-100" src="img/image3.png"/><figcaption>Klik op “vlak”</figcaption></figure>
  <figure class="w-50 p-1"><img class="w-100" src="img/image23.png"/><figcaption>Links verschijnt het paneel “bewerk object”</figcaption></figure>
  <figure class="w-50 p-1"><img class="w-100" src="img/image25.png"/><figcaption>Vul de tags aan met de waarden voor dit perceel. zie verderop in dit document voor details over taggen.</figcaption></figure>
  <figure class="w-50 p-1"><img class="w-100" src="img/image18.png"/><figcaption>Teken het huis op dezelfde manier en kies na sluiten van het vierkant in het “selecteer object” paneel het juiste object. In dit geval “huis”. Verdere tagging van het huis is in dit geval niet nodig.</figcaption></figure>
</div>

<div class="extra"><p>Extra informatie</p>
<p>Bij het tekenen van percelen hanteren we 2 belangrijke uitgangspunten:<ol>
  <li>Elk object op de oppervlakte van een perceel, verklaren we als impliciet dat perceelnummer te delen. Een gebouw op een perceel hoeft dus niet los ook dat perceelnummer te krijgen.</li>
  <li>Een perceel mag uit  meerdere vlakjes bestaan met hetzelfde perceelnummer. Als een  perceel uit meerdere delen bestaat, kun je dus gewoon elk van die delen van hetzelfde perceelnummer voorzien.</li></ol></p>
   
<p>Administratief houden we rekening met percelen die verdeeld zijn over meer dan 1 getekend vlak. Het “echte” administratieve perceel is gelijk aan de samenvoeging van alle vlakjes die hetzelfde kadastrale adres (perceelnummer) delen. Dat betekent dat je voor simpele gevallen (vb een weiland met de helft van een sloot als onderdeel van dat weiland als perceel) gewoon twee vlakjes kunt tekenen met hetzelfde perceelnummer. De ene wordt dan T[natural=water], want blauw gekleurd op het minuutplan. De andere krijgt dan T[landuse=meadow] na koppelen met de OAT-gegevens. Voor de automatische verwerking in bijvoorbeeld de koppelwebsite, berekenen we dan zaken als de oppervlakte van het perceel als geheel, automatisch als de som van de oppervlakte van alle vlakjes met hetzelfde kadastrale adres.</p>
</div>

<h3>Gebouwen</h3>

<p>Alle gebouwen moeten worden getekend en als gebouw worden getagged.</p>

<p>T[building=yes] is de minimaal vereiste tag.</p>

<p>Als in de OAT het soort gebouw staat kun je een specifiekere tagwaarde gebruiken. Veel-voorkomend:<ul>
  <li>T[building=house]</li>
  <li>T[building=shed]</li>
  <li>T[building=warehouse]</li>
</ul></p>

<p>Belangrijk. Als een perceel helemaal ingenomen wordt door het gebouw moet het gebouw ook met tags van het “kadastraal adres” aangevuld worden.</p>

<div class="tip"><p>Raadpleeg voor de juiste waarde de “Tags - Kadaster 1832” wiki pagina. Kan je de bijbehorende tag naar jouw mening niet vinden daarin, tag het gebouw dan voorlopig met het algemene T[building=yes] en start een discussie over de tagging voor dit specifieke gebouw.</p></div>

<div class="extra">
  <p>T[building=shed] kan gebruikt worden voor schuurtjes van alle soorten en maten, ook hooischuren (soms zijn die geel gekleurd op het minuutplan). T[building=warehouse] Kan gebruikt worden voor “pakhuizen”.</p>
  <p> Als er meerdere gebouwen op 1 perceel voorkomen en de OAT informatie geeft de indicatie dat die een verschillende functie zouden hebben blijft in de meeste gevallen onduidelijk welke specifieke functie bij welk gebouw hoort. Meest passend is dan alle gebouwen met de algemene T[building=yes] te taggen.</p>
  <p>De kleuren van verschillende  typen gebouwen zijn in de iD editor ook net wat verschillend; de kleur van een T[building=shed] gaat wat meer naar het oranje, terwijl T[building=house] iets meer rozig is.</p>
  </div>

<h3>Aanwijzingen</h3>

<h4>Bijpijlen</h4>
<div>
<img src="img/image19.png" class="float-sm-start"/><p>Soms is het van de verschillende objecten/vlakken die getekend zijn in de minuutplannen niet duidelijk tot welk perceel ze behoren. In dat geval worden zaken die behoren tot 1 perceel vaak verbonden door middel van een pijl die, vertrekkend vanuit de open ruimte van het perceel, alle vlakken die tot dat perceel behoren verbindt.</p>

<p>In het voorbeeld hiernaast P[548] wordt door middel van het bijpijlen duidelijk gemaakt dat alle 3 de gebouwen op P[548] liggen.</p>
</div>

<h4>Buigpunten</h4>
<p><img src="img/image5.png" class="float-sm-end"/>Waar veelal rechte lijnen de grens vormen van een perceel gaven de tekenaars van de minuutplannen een afwijking daarvan vaak aan met een extra streepje. Dat deden ze voornamelijk wanneer de hoek niet echt heel groot was. In het voorbeeld hiernaast zijn die streepjes aangegegeven met rode punten. De streepjes tekenen we niet. De buigpunten zijn wel de plekken om ook een node te plaatsen bij het tekenen van het perceel.</p>

<h3>Taggen</h3>
<p>Het tekenen van de percelen doen we als vlakken. Het “kadastraal adres” als aanduiding van het perceel doen we met een specifieke set tags.</p>

<p>De minimaal toe te voegen tags zijn:<ul>
<li><b>kad:gemeente</b> als key voor de kadastrale gemeenten</li>
<li><b>kad:sectie</b> voor de kadastrale sectie (de letter van de blad-aanduiding)</li>
<li><b>kad:perceelnr</b> voor het perceelnummer. Let op: ENKEL het numerieke deel.</li>
<li><b>kad:perceelnrtvg</b> voor een alfanumerieke toevoeging op het perceelnummer, zoals “bis”.</li>
<li><b>kad:blad</b> voor het bladnummer van het minuutplan dat je tekent.</li></ul></p>

<p>Optioneel kun je ook grondgebruik taggen. Dat doe je door aan de key landuse  het grondgebruik zoals geadministreerd in de OAT toe te voegen. in de extra informatie vind je meer aanwijzingen hierover.</p>

<p>Heel operationeel; wat ik doe is de tags in iD op tekst-selectie-modus zetten, en vervolgens die reeks tags kopiëren <kbd>ctrl+c</kbd>, en dan bij elk volgend perceel weer plakken met <kbd>ctrl+v</kbd>. Dan hoef ik enkel nog het perceelnummer aan te passen.</p>

<div class="extra">
<p>Soms zie je hier of daar nog wat legacy-tags staan die nog aanwezig zijn uit oudere systemen die we nu trachten te homogeniseren. Die kun je verder negeren.</p>
 
<p>Dan is er nog het eigenlijke grondgebruik. Op termijn wordt dit automatisch gekoppeld met de OAT-tool, waardoor je het grondgebruik met een druk op een knop zult kunnen inladen. Of minimaal dat je in setjes per sectie het grondgebruik zult kunnen koppelen.</p>
 
<p>Mocht je gelijk de behoefte voelen om het grondgebruik handmatig te koppelen (hoeft dus niet, en het kan achteraf bij het definitief samenvoegen van OAT data met de intekendata in 1 keer) dan daarvoor de volgende informatie:<ul>
<li>Het beeld op het minuutplan is leidend. Dus wat als water gekleurd is op het minuutplan, wordt T[natural=water].</li>
<li>Verder gebruiken we alle tags voor grondgebruik zoals OpenStreetMap die ook gebruikt.</li>
<li>Er zijn een handvol afwijkende interpretaties. Zo gebruiken we:<ul>
<li>T[landuse=residential] als algemeen grondgebruik voor een “erf”</li>
<li>T[landuse=construction] gebruiken we voor dijken / kaden</li>
<li>T[landuse=allotments] gebruiken we om een (moes)tuin te coderen. Je zult zien dat ook de kleurenweergave in iD daarop is aangepast.</li></ul></li></ul></p>
 
<p>Voor een overzicht van alle tags zoals we die gebruiken, zie onze wiki op Tags - Kadaster 1832 - HisGIS.</p>
</div>

<h3>Complexe situaties</h3>
<p>Een perceel (A) geheel omsloten door een ander perceel (B) tekenen we als een zg multipolygoon.</p>

<p>Geheel omsloten noemen we zo'n perceel A als het niet meer dan 1 node met het grotere perceel gemeen heeft.</p>

<p>In onderstaand voorbeeld wordt het gebouw met perceelnummer P[239] (Schoonrewoerd sectie C) volledig omgeven door P[238]. In dit geval wordt geen enkele node van P[239] gedeeld met P[238].</p>

<p>Hieronder de tekeninstructies om zo'n multipolygoon correct tekenen en te taggen. Meer details over multipolygonen komen aan de orde in een blogpost op de HisGIS-geoblog.</p>

<h2>Lijnelementen (Wegen en waterlopen)</h2>

<p>Wegen en waterlopen / waterwegen moeten (naast het water als vlakje) ook getekend worden als lijn-element. Het is dat lijn-element die vervolgens ook de naam krijgt (met de name-tag).</p>

<h3>Wegen</h3>
<p>De wegen coderen we met highway=* als tag;<ul>
  <li>T[highway=trunk], T[highway=primary] en T[highway=secondary] zijn voorbehouden voor de administratief gedeclareerde “Groote Wegen” van koning Willem I. Dat zijn als het ware de eigentijdse “snelwegen”.</li>
  <li>De tag T[highway=tertiary] kun je gebruiken voor algemeen doorgaande wegen in een gebied.</li>
  <li>De standaard-tag is in de regel T[highway=unclassified].</li>
  <li>De tag T[highway=track] gebruiken we voor wegen over een ander grondgebruik heen. Dat staat dan in de OAT als “uitweg als weiland”, bijvoorbeeld.</li>
  <li>De tag T[highway=path] gebruik ik voor “paden” die op het minuutplan expliciet als streepjeslijn zijn aangegeven. Het onderscheid met T[highway=track] is niet altijd helder te maken. Dat is verder ook niet erg, want het is in de regel een weg met een zeer lokaal karakter. Ik wil dit paradigma toch meegeven, zodat je snapt hoe ik dat zie en zelf probeer toe te passen. Maar ik zal ook gelijk ruiterlijk toegeven dat ook ik dat niet altijd consequent toepas. Bijvoorbeeld de wegen op een dijk, en vooral de “op- en afritten” daarvan zijn befaamd ingewikkeld.</li>
  <li>In een stedelijke context gebruiken we T[highway=residential] voor woonstraten (in de regel met een naam). In een stedelijke omgeving gebruik ik nooit T[highway=path], maar altijd T[highway=footway] om steegjes en zo aan te geven.</li>
</ul></p>

<h3>Waterlopen</h3>
<p>Waterlopen/Waterwegen zijn eenvoudiger;<ul>
<li>T[waterway=canal] voor duidelijk kanalen of vaarten (stedelijk of landelijk); die zijn erg recht en door de mens gegraven.</li>
<li>T[waterway=river] voor de grote rivieren</li>
<li>T[waterway=stream] voor kleinere stroompjes. De hoeven niet noodzakelijk natuurlijke beekjes te zijn. Ook grotere ontginnings-sloten codeer ik wel met T[waterway=stream]. Het is de default optie, als het ware.</li>
<li>T[waterway=ditch] gebruik ik voor hele kleine geultjes, bijvoorbeeld langs weerszijden van een weg.</li>
<li>T[intermittent=yes] gebruik ik als codering om vast te leggen dat het een ondergrondse verbinding betreft. Die kom je niet zo vaak tegen, of eigenlijk nauwelijks. Soms eens bij gedempte kanalen in een stad. Ik snap zeer goed (ook toen ik dit introduceerde) dat intermittent iets heel anders betekent (namelijk het periodieke/seizoensgebonden karakter van het droogvallen van de stroom). Ik zag zo snel toen echter geen alternatieve constructie, en daar kwam nog eens bij dat de cartografie (ik weet het; never tag for the map…) er perfect bij past. Uiteindelijk is dit een slecht patroon dat we nog eens zullen moeten vervangen, en een custom rendering bij kiezen, maar voorlopig vind ik dit nog net acceptabel.</li></ul></p>

<h3>Puntlocaties (plaatsen)</h3>
<p>Alle plaats-namen codeer je in principe als puntlocatie, met T[place=*] als tag;<ul>
<li>T[place=city] voor grote steden</li>
<li>T[place=town] voor kleine steden
<li>T[place=village] voor dorpen
<li>T[place=hamlet] voor gehuchten met meerdere huizen
<li>T[place=isolated_dwelling] voor individuele huizen. Dat geldt ook voor een buitenplaats met vb. een koetsen-stalling/wagenhuis e.d. Het gaat erom dat als de naam duidelijk op 1 complex slaat, dat het een T[place=isolated_dwelling] wordt.
<li>T[place=locality] voor veldnamen. Je hoeft niet krampachtig elke naam van elk blokje percelen daarmee in te voeren. Deze gebruik je extreem zelden, maar ik weet uit ervaring dat in de Zuidelijke Nederlanden dat soort relevante veldnamen vaker voorkomen dan in Nederland boven de rivieren.</ul></p>

<h3>Ongenummerd water</h3>
<p>Ongenummerd water komt haast niet voor; soms eens bij grote rivieren. De regel is dat alle water als vlak moet worden getekend, los van of dat vlak ook een perceel is of niet.</p>